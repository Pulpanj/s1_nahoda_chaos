---
title: |
    O čem to je ? 

author: "prof. RNDr. Petr Chvosta, CSc."

# image: profile.jpg
about:
    template: marquee
#   broadside
#   links:
#     - icon: twitter
#       text: Twitter
#       href: https://twitter.com
#     - icon: linkedin
#       text: LinkedIn
#       href: https://linkedin.com
#     - icon: github
#       text: Github
#       href: https://github.com

---

![](images/BifDiag.png)

Název:	
:    Náhoda, nelinearita, chaos, komplexita. Moderní příspěvky fyziky k porozumění světu kolem nás. (11577)

Detail programu CŽV na Univerzitě Karlově:
:   <https://is.cuni.cz/studium/prijimacky/index.php?do=detail_kurz&cid=11577>

Garant programu:
:	prof. RNDr. Petr Chvosta, CSc.

Pracoviště garantující program:	
:   Katedra makromolekulární fyziky (32-KMF)

Způsob výuky programu:
:   prezenční

Jazyk, v němž je program uskutečňován:	
:    čeština

Místo konání:	
:    Budova MFF UK, V Holešovičkách 2, Praha 8, Troja, posluchárna T2

Časový a obsahový plán programu:	
:   Dílna bude probíhat vždy v pondělí od 14:00 do 15:30

Charakteristika programu:	
:   Kurz je určen posluchačům nejrůznějších profesí, vítáni jsou zájemci ze širší veřejnosti.

Kurz má charakter tvůrčí dílny. Je organizován v tematicky oddělených seancích. Seance mají pevnou strukturu: briefing, teorie, realizace, vyhodnocení. V průběhu jedné seance je řešena vždy jedna konkrétní úloha (analýza jednoho zajímavého modelu, metody, či algoritmu). Při formulaci problému se používá běžný pojmový aparát z oblasti přírodních věd, předpokládá se znalost středoškolské matematiky a základů programování. Výkladová část je vedena široce přístupnou, esejistickou formou. Uplatňují se jednoduché grafické ilustrace, užitečné analogie a zjednodušení. Vytvářejí se jednoduché počítačové simulace.

V pozadí všech seancí je dynamika interagujících systémů vzdálených od rovnováhy. Specificky ve fyzice kondenzovaných soustav operují zmíněné systémy na pomezí mikrosvěta a makrosvěta. Avšak v obecnějším kontextu se uplatňují prvky stochastické a nelineární analýzy, zpětnovazebné mechanizmy, adaptabilita, herní strategie.

Dílna poskytuje základní orientaci v těchto metodách ve vztahu k fyzice, avšak ukazuje, že jejich použitelnost je mnohem širší: uplatňují se například v biofyzice, lékařské diagnostice, ekonomii, sociologii, ekologii, apod. Zde všude se při dynamické interakci velkého počtu výchozích entit vynořují kvalitativně podobné kolektivní vlastnosti.

Každý účastník dílny si jednoduché příklady těchto metod sám „osahá“ a tím učiní první kroky k vlastním aplikacím a k dalšímu specificky zaměřenému studiu.


Každá jednotlivá seance má jisté pracovní, zábavné a často poněkud neurčité označení. Za ním se vždy skrývá konkrétní metoda moderní teorie komplexních systémů (uvedená dále v závorce). Detailní výběr témat bude proveden po vzájemné poradě na základě většinového zájmu. Tématické okruhy budou popřípadě doplněny.

### Širší přehled seancí:

  - Krása a překvapení v jednoduchosti (zlatý řez a Fibonacciho posloupnost ve fyzice a jinde).
  - Námořník před hospodou a polymerní věda (teorie náhodného bloudění).
  - Úloha o bankrotování (difúze za přítomnosti absorpčních hranic).
  - Jak kombinací dvou zel vzniká dobro (princip činnosti molekulárního motoru).
  - Jak zachránit tonoucího (variační principy a optimální strategie).
  - Tvary mýdlových bublin (minimální plochy v přírodě).
  - Gulliver v zemi Liliputů (zákony škálování a jejich důsledky).
  - Je entropie nepořádek, volnost, nebo co vlastně ? (termodynamická a statistická entropie).
  - Falešná hrací kostka (Shannonova teorie informace) .
  - Hra „Naval prachy“ (relaxace a ustavení rovnováhy).
  - Atmosféra z hrášků (teorie Brownova pohybu).
  - Model psů a blech (Ehrenfestův model relaxačního procesu).
  - Parkovací problém a výběr sekretářky (optimalizace rozhodování při neúplné informaci).
  - Myš v bludišti (dynamická metoda metoda Monte Carlo) .
  - Dravec a kořist, kdo z koho (dynamika interagujících populací).
  - Jak se do lesa volá...(teorie lineární a nelineární odezvy).
  - Každý má svou ochrannou bublinu (teorie katastrof a kvalitativní skoky).
  - XXXL čísla (mikrostav versus makrostav, dynamika chemických reakcí).
  - Fraktály všude (geometrická a dynamická samopodobnost) .
  - Hra života (jednoduché genetické algoritmy, růstové modely).
  - Chaos a její děti (evoluční modely v diskrétním čase).
  - Podivný atraktor (dynamický vznik prostorových a časových struktur).
  - Bez odměny za čekání (procesy obnovy, systémy obsluhy)

  - Individualismus, kolektivismus, altruismus ? (pojmy a metody teorie her, stabilní strategie)
  - Dynamika epidemie Covid (větvící se náhodné procesy).
  - Pozitivní test na nemoc? (podmíněná pravděpodobnost v lékařské diagnostice)
  - Hledání řádu (statistické zpracování dat, korelace).
  - Problém obchodního cestujícího (dynamické programování, algoritmy).
  - Když se spouští laviny (samoorganizace systému do kritického stavu).
  - Kolik ryb je v rybníce? (Makrovovy řetězce).
  - V pavučině sítí (grafy a náhodné grafy).
  - Spirály a víry (vznik prostorových struktur, matematická biologie).